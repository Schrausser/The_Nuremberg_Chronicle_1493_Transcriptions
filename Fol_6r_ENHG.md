# Blat VIr

### Underschayd himlischer vn[d] eleme[n]tischer umbkreys

**D**As ga[n]tz leiplich geschöpff der werlt steet in zwayen dinge[n].

Ne[m]lich in hi[m]lischer vnd in elementischer natur.

Die himlisch natur wirdt geteilt in drey fürnemlich himel.

Als in de[n] feürigen in den cristallinischen vnd in das firmament.

Innerhalb des firmaments das der gestirnt himel ist werde[n] siben umbkreys der siben planeten begriffen.

Als Saturnus Iupiter Mars Sun[n] Venus Mercurius Mond.

Bey de[m] cristallinischen himel wird verstanden der erst teil d[er] erste[n] materi die nach sag des weysen geformt ist in zwen umbkreys. under de[n] der obre genant wird das erst beweglich.

Die natur dieser umbkreys ist die: das sie alle bewegt werden außgenomen den feürige[n] det rüet.

Aber die eleme[n]tische natur wird in vier vornemlich sper geteilt als des feüers lufts erden und wassers.

Die sper des feürs hat drey unterschid. als de[n] obersten der ist feürig und de[n] mitteln vnd understen der ist liecht

Der luft hat auch drey underschied. der oberst ist scheynlich der mittel vn[d] underst lüftig. in de[m] obersten ist die wyrm vnd das liecht von nehe wegen der sunne[n]. vnd auch im understen aber vo[n] wider scheyns wegen der glentz von der erden. aber in dem mitteln underschid dahin der widerscheyn d[er] glentz nit raichen mag ist kelt und tunckelheit darinn sollen wonen die teüfel die in diesen tunckeln luft verstössen sind.

Daselbst werde[n] auch ungestümigkeit als donerschleg hagel schne vnd der gleich.

Daraus samelst du zwölff umbkrais: die die erden un[d] wasser umryngen die alle mügen himel genant werde[n]

Aber dise all ubertrifft d[er] himel der trifeltigkeit. der got der in allen vnd über alle ist.

Mercke auch von gelegenheit der vorgenante[n] umbkrais vn[d] planeten von der erd zu dem mond sind .xv<sup>m</sup>. vi<sup>c</sup>.xxv meyl. 

Von de[m] mond zu mercurio .vij<sup>m</sup>.viij<sup>c</sup>.xiij. 

Von mercurio zu venus auch sovil.

Vo[n] venus zu der sunnen .xxiij<sup>m</sup>.iiij<sup>c</sup>.xxxvi. 

Vo[n] der sunnen zu mars .xv<sup>m</sup>.vi<sup>c</sup>.xxv. 

Von mars zu iupiter .vi<sup>m</sup>.viij<sup>c</sup>.xxij. 

Von iupiter zu saturnus auch sovil.

Vo[n] saturno zum firmame[n]t .xxiij<sup>m</sup>.iiij<sup>c</sup>.xxxvi. 

Aus de[m] folgt das von der erden bis an den gestirnte[n] himel sind .C<sup>m</sup>.viiij<sup>m</sup>.iij<sup>c</sup>.lxv. meyl.[^1]

### Vo[m] underschid der himlische[n] iererchey gewalt oder fürstenthumb.

**A**Ber von der himlischen natur haben etlich dreierley underschid gesetzt als ein überhi[m]lische. ein himlische vn[d] ein undehi[m]lische. 

Die uberhimlisch sol in dreyen personen sein. als etlich wie wol übel gesagt habe. dan[n] das wort ierarchia als **dionisius**[^2] sagt begreyft in im bedeütnus einer ordnung vnd die selb ordnung slechts zerede[n] ist nit in dreyen personen sunder allein ein ordnung der natur.

Die himlisch ist in de[n] englischen orden.

Die underhimlisch in heiligen mensche[n].

Nw die himlisch ierarchey wird geteilt in ein oberere mittlere unnd undere. die obere begreift drey orden. als seraphin cherubin tronengel.

Die ersten betrachten gottes guttheit. die andern sein kraft. die dritten seyn gleicheit. in dem ersten libet got als die lib. in dem andern erkent er als die warheit. in dem dritten sitzt er als die gleicheit.

Die mittel ierarchey helt herschengel fürstengel gewaltengel. die ersten regiere[n] die ambt der engel. die andern pflegen der öbern des volcks. die dritten zwinge[n] der teüfel macht. in den ersten herschet der herr als die maiestat. in den andern regirt er als ein fürstenthumb. in den dritten wird er gehalte[n] als das hail.

Die undere ierarchey helt auch drey orden. als kreftengel erzengel und engel. die ersten pflegen der übung grosser wundewerck. die andern der verku[n]dung grösser ding. die dritten der sorgfeltigkeit menschlicher wart.

In de[n] ersten wirckt got als ein kraft. in den andern offen baret er als ein liecht. in den dritten neret er als ein eyngeystender.

Diß spricht **Gregorius**.[^3] 

Aber als dionisius setzt so sind die creftengel der mittel orden der andern ierarchey. vnd die fürstengel d[er] erst orden d[er] dritten ierarchey. vnd merck das in yder vorgemelter dreyer ierarchey die trinitet der gottliche[n] person als in d[er] obern mittel un[d] undern erscheint.

### Von der zeit. oder von den altern.

**D**Er werlt alter werde[n] in gleichnus weisgenommen nach d[er] mensche[n] alter.

Nw sind scehs alter der werlt.

Das erst vo[n] der beschaffung der werlt bis zu der sintflus. vnd hett nach hebreyscher warheit .i<sup>m</sup>.v<sup>c</sup>. lvi. iar. 

Aber nach sag der **.lxx. ausleger**[^4] .ij<sup>m</sup>. ij<sup>c</sup>.xlij. iar als **ysidorus**[^5] setzt und vil ander den wir hirinn nachfolge[n]

Also haben die hebreyschen in disem alter .v<sup>c</sup>. lxxxvi. iar mynder vnd nach diser rechnung ist matusaleh gestorben vor der sintflus in dem iar als dye was.

Das andre vo[n] de sintflus bis auf die gepurt abrahams: vnd het nach den hebreyschen .ij<sup>c</sup>.lxxxij. iar vn[d] nach de .lxx. ausleger .viiij<sup>c</sup>.xlij. iar. 

Also das die hebreyschen .vi<sup>c</sup>.l. iar mynder haben.
Doch die ursach so grosser underschaid hab ich nicht möge[n] finden.

Das drit von abrahams gepurt bis zu anfang des reichs david. vn[d] hett nach de[n] hebreysche[n] .viiij<sup>c</sup>.xli. iar. vn[d] nach de[n] .lxx. auslegern .viiij<sup>c</sup>.xl. iar. 

Das vierd vo[n] anfang des reichs david bis zu de[m] übergang babilonis het nach den hebreysche[n] .iij<sup>c</sup>.lxxxiiij. vnd nach de[n] .lxx. auslegern .iiij<sup>c</sup>.lxxxv. iar. 

Das fünft vom übergang babilonis da hierusalem zerstort vnd der te[m]pel angezünd ward bis zu der gebenedeiten gepurt cristi vnd het nach vorgemelter weis .v<sup>c</sup>.lxxxx. iar. 

Vnnd der iar halb diss alters ist ein grosse zweyu[n]g dan[n] ma[n]che mache[n] ma[n]cherley rechnung darüber.

Das sechst von der gepurt cristi bis zu der werlt ende. das zil erkent gott allein. vn[d] diss heist das alt alter oder die letzt stu[n]d

Aber disen sechs altern mag noch das sybend zugelegt werden. das ist der die nw ruen. vnnd diss alter laufft mit dem sechsten.

Item das acht alter ist d[er] auffersteenden.

Nw nach hebreyscher schrifft sind in dem ersten alter .x. geschlecht.

In de[m] andern auch .x.

In dem dritten .xiiij.

In dem vierden .xvij. wiewol **Matheus**[^6] aus verborgener bedeütnus .xiiij. setzt vnd in dez fünften .xiiij.

Diß sind aber die alter des menschen.

Das erst ist ungesprechheyt von der gepurt bis zu syben iaren.

Das andre kintheit bis zu .xiiij. iarn.

Das drit zeittigkeit von .xv. bis in das .xxxviij. iar.

Das vierdt iuge[n]t bis in das .xlviiij. iar.

Das fünft altheit vo[n] .l. bis i[n] das .lxxviiij. iar.

Das sechst heist das verlebt. abkome[n] geneigt von .lxxx. iaren bis zu dem ende des lebens.

[^1]: c.f. Plinius Secundus ([1250](https://gallica.bnf.fr/ark:/12148/btv1b550140045/), fol. 22r, [1470](https://doi.org/10.3931/e-rara-74199), lib. II), De Beauvais ([1494](https://books.google.com/books?id=v9yKk_tdhusC), fol. i84v - i85r), Rackham ([1967](https://archive.org/details/naturalhistory01plinuoft/), p. 227 ff.), also Kircher ([1650](https://doi.org/10.3931/e-rara-26092)), Detlefsen ([1900](http://www.jstor.org/stable/4472753)), Gudger ([1924](http://www.jstor.org/stable/224311)), Torrellas ([1999](http://www.jstor.org/stable/40694499)), Mathiesen ([2002](https://doi.org/10.1017/CHOL9780521623711)), further Isgro ([1979](http://www.jstor.org/stable/40351750), p. 23), Knobloch ([1994](http://www.jstor.org/stable/20777445)).  
[^2]: Dionysius ([1350](https://digital.bodleian.ox.ac.uk/objects/ee19a692-5066-4c84-95db-d93c4fc82b97/)), Ficinus ([1503](https://doi.org/10.3931/e-rara-9747)), Corderius ([1644](https://books.google.com/books?id=SzyAVTu3RI0C)).  
[^3]: De Billy ([1609](https://books.google.com/books?id=FMtQAAAAcAAJ)), c.f. Ullman ([1851](https://archive.org/details/gregoryofnazian00ullm)), Alfeyev ([2003](https://doi.org/10.1007/978-94-017-0393-2_11)).  
[^4]: Monasterii Wirimutham-Gyruum ([716 AD](https://www.loc.gov/item/2021668243)), Bagster ([1870](https://books.google.com/books?id=wMUUAAAAQAAJ)), Brenton ([1971](https://books.google.com/books?id=emjouQEACAAJ), [1986](https://books.google.com/books?id=xsrYAAAAMAAJ)).  
[^5]: De Seville ([1802](https://books.google.com/books?id=wb8Z_vlSyJwC), p. 285).  
[^6]: c.f. Ramsdell ([1894](http://www.jstor.org/stable/3135427)).


## References

Alfeyev, H. H. (2003). The Trinitarian Teaching of St. Gregory Nazianzen. In *The Trinity: East/West Dialogue*, edited by Stewart, M. Y., 107–30. Dordrecht: Springer Netherlands. [https://doi.org/10.1007/978-94-017-0393-2_11.](https://doi.org/10.1007/978-94-017-0393-2_11)

Bagster, S. (publ.). (1870). *The Septuagint Version of the Old Testament, with an English Translation; and with Various Readings and Critical Notes*. London: Samuel Bagster; Sons.
[https://books.google.com/books?id=wMUUAAAAQAAJ](https://books.google.com/books?id=wMUUAAAAQAAJ)

Brenton, L. C. L. (1971). *The Septuagint with Apocryphia: With an English Translation, and with Various Readings and Critical Notes*. Peabody, Massachusetts: Hendrickson Publishers. [https://books.google.com/books?id=emjouQEACAAJ](https://books.google.com/books?id=emjouQEACAAJ)

———. (1986). *The Septuagint with Apocrypha: Greek and English. Companion Texts for Old Testament Studies*. Peabody, Massachusetts: Hendrickson Publishers. [https://books.google.com/books?id=xsrYAAAAMAAJ](https://books.google.com/books?id=xsrYAAAAMAAJ)

Corderius, B. (1644). *Sancti Dionysii Areopagitae Operum Omnium Quae Extant, Et Commentariorum Quibus Illustrantur* ... Lutetiae Parisorum: Apud Laurentium Cottereau.
[https://books.google.com/books?id=SzyAVTu3RI0C](https://books.google.com/books?id=SzyAVTu3RI0C)

De Beauvais, V. (1494). *Speculum naturale*. Venetiis: Hermannus Liechtenstein. [https://books.google.com/books?id=v9yKk_tdhusC](https://books.google.com/books?id=v9yKk_tdhusC)

De Billy, J. (1609). *Sancti Gregorii Nazianzeni, Cognomento theologi, opera*. Lutetiae Parisorum: Typis regiis, apud Claudium Morellum. [https://books.google.com/books?id=FMtQAAAAcAAJ](https://books.google.com/books?id=FMtQAAAAcAAJ)

De Seville, I. (1802). *S. Isidori Hispalensis Episcopi Hispaniarum Doctoris Opera Omnia*. Edited by Arevalo, F. Romae: Apvd Antonivm Fvlgonivm. [https://books.google.com/books?id=wb8Z_vlSyJwC](https://books.google.com/books?id=wb8Z_vlSyJwC)

Detlefsen, D. (1900). Die Werthangaben in Der Naturalis Historia Des Plinius. *Hermes, 35*(3), 585–601. [http://www.jstor.org/stable/4472753](http://www.jstor.org/stable/4472753)

Dionysius. (1350). *De Caelesti Hierarchia*. MS Gr 2. Oxford, Magdalen College: Oxford Digital Library. [https://digital.bodleian.ox.ac.uk/objects/ee19a692-5066-4c84-95db-d93c4fc82b97/](https://digital.bodleian.ox.ac.uk/objects/ee19a692-5066-4c84-95db-d93c4fc82b97/)

Ficinus, M. (1503). *Opera Dionysii Veteris Et Nove Translationis Etiam Novissime Ipsius Marsilii Ficini Cum Commentariis Hugonis, Alberti, Thome, Ambrosii Oratoris Linconiensis Et Vercellensis. Veteris Translationis. De Celesti Hierarchia* ... Straßburg: Husner. [https://doi.org/10.3931/e-rara-9747](https://doi.org/10.3931/e-rara-9747)

Gudger, E. W. (1924). Pliny’s Historia Naturalis. The Most Popular Natural History Ever Published. *Isis, 6*(3), 269–81. [http://www.jstor.org/stable/224311](http://www.jstor.org/stable/224311)

Isgro, R. M. (1979). Sixteenth-Century Conception of Harmony. *College Music Symposium, 19*(1), 7–52. [http://www.jstor.org/stable/40351750](http://www.jstor.org/stable/40351750)

Kircher, A. (1650). *Athanasii Kircheri Fuldensis e soc. Iesu presbyteri musurgia universalis, sive, Ars magna consoni et dissoni in X. libros digesta: qua universa sonorum doctrina, & philosophia, musicaeque tam theoricae, quam practicae scientia, summa varietate traditur; admirandae consoni, & dissoni in mundo, adeoque universa natura vires effectusque, uti nova, ita peregrina variorum speciminum exhibitione ad singulares usus, tum in omni poene facultate, tum potissimum in philologia, mathematica, physica, mechanica, medicina, politica, metaphysica, theologica, aperiuntur & demonstrantur*. Romae: ex typographia haeredum Francisci Corbelletti. [https://doi.org/10.3931/e-rara-26092](https://doi.org/10.3931/e-rara-26092)

Knobloch, E. (1994). Harmonie Und Kosmos: Mathematik Im Dienste Eines Teleologischen Weltverständnisses. *Sudhoffs Archiv, 78*(1), 14–40. [http://www.jstor.org/stable/20777445](http://www.jstor.org/stable/20777445)

Mathiesen, T. (2002). Greek Music Theory. In *The Cambridge History of Western Music Theory*, edited by Christensen, T., 107–35. The Cambridge History of Music. Cambridge: University Press. [https://doi.org/10.1017/CHOL9780521623711](https://doi.org/10.1017/CHOL9780521623711)

Monasterii Wirimutham-Gyruum. (716 AD). *Codex Amiatinus / Biblia Sacra / Bibbia Amiatina*. Kingdom of Northumbria, England: publisher not identified. [https://www.loc.gov/item/2021668243](https://www.loc.gov/item/2021668243)

Plinius Secundus, G. (1250). *Plinius Secundus Major, Historia Naturalis. Liber Trigesimus Septimus Manu Recentiore Suppletus Est*. Latin 6797. Paris: Bibliothèque nationale de France. [https://gallica.bnf.fr/ark:/12148/btv1b550140045/](https://gallica.bnf.fr/ark:/12148/btv1b550140045/)

———. (1470). *Historia naturalis*. Impressum Rome: magistris Conrado Sweynheym & Arnoldo Panaratz. [https://doi.org/10.3931/e-rara-74199](https://doi.org/10.3931/e-rara-74199)

Rackham, H. (1967). *Pliny Natural History in Ten Volumes*. Vol. 1. Cambridge, Massachusetts: Harvard University Press. [https://archive.org/details/naturalhistory01plinuoft/](https://archive.org/details/naturalhistory01plinuoft/)

Ramsdell, T. J. (1894). The Kingdom of Heaven in the Gospel of Matthew. *The Biblical World, 4*(2), 124–33. [http://www.jstor.org/stable/3135427](http://www.jstor.org/stable/3135427)

Torrellas, G. M. (1999). Mathematik Und Harmonie. Über Den Vermuteten Pythagoreismus von Leibniz. *Studia Leibnitiana, 31*(1), 34–54. [http://www.jstor.org/stable/40694499](http://www.jstor.org/stable/40694499)

Ullman, C. (1851). *Gregory of Nazianzum. The Divine. A Contribution to the Ecclesiastical History of the Fourth Century*. London: John W. Parker, West Strand. [https://archive.org/details/gregoryofnazian00ullm](https://archive.org/details/gregoryofnazian00ullm)
