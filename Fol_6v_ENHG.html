<html> 
<head>
<meta charset="utf-8">
<meta name="viewport" content="width=device-width, initial-scale=1.0">
<meta name="Author" content="Dietmar Gerald Schrausser">
<title>
The_Nuremberg_Chronicle_1493_Transcription/Fol_6v_ENHG
</title style="font-family:helvetica;font-size:85%;background-color:#efebe9;color:#5d4037">

</head> 
<body style="font-family:helvetica;font-size:85%;background-color:#efebe9;color:#5d4037">

<style></style>
<h1 id="blat-viv">Blat VIv</h1>
<h2 id="das-erst-alter1">Das erst alter.<a href="#1" name="1-return"><sup>1</sup></a></h2>
<p><strong>D</strong>as erst alter d[er] werlt von Ada[m] bis zu der sintflus hat nach d[er] hebreyschen schrifft .j<sup>m</sup>.vi<sup>c</sup>.lvi. iar. aber nach sag der <strong>.lxx. außleger</strong><a href="#2" name="2-return"><sup>2</sup></a> auch <strong>ysidori</strong><a href="#3" name="3-return"><sup>3</sup></a> vn[d] anderer d[er] zal her nach in disem buch besti[m]bt ist hat es gehabt .ij<sup>m</sup>.ij<sup>c</sup>.xlij. iar.</p>
<p><strong>D</strong>Ie höhst gůthait wolt ir gut auch andern mittaile[n] daru[m]b beschuff sie ein vernünftige creatur die das höhst gut verstünd. versteende liebhet. lieb habende beseße vnd besitzende selig wer.</p>
<p>Aber got machet den ersten menschen vnd formet seinen leib durch dienst der engel vo[n] lethen der erden in dem agker damasceno. vnd eingeystet in sein angesicht die geystung des lebens das ist.<a href="#4" name="4-return"><sup>4</sup></a></p>
<p>Er beschuff ein sel. die er dem gemachte[n] leib vereinigt. vnd d[er] mensch ist gemaht zu der pildnus gottes in naturlichen dingen vnd zu seiner gleichnuß in gnadenreichen dingen den dan[n] got der herr mit wunderperlicher gnad durchgossen hat.</p>
<p><strong>A</strong>Ls nw die geselte[n] creatur der erde[n] vnd das geflügl geformirt vnd zu ada[m] gefürt warden die zesehen da den[n] adam nit gefunde[n] ward ein helfer im gleich da sendet der herr eine[n] schlaff in adam. vnd nam aine auß seinen rippe[n]: erfüllet fleisch für sie vnd machet die zu eine[m] weib die ada[m] sahe vnd sprach. diss pain ist nun vo[n] meine[n] gepainen. dise wirt genant Issa<a href="#5" name="5-return"><sup>5</sup></a>: das souil ist als ein weib dan sie ist vo[n] eine[m] ma[n] genome[n].<a href="#6" name="6-return"><sup>6</sup></a></p>
<p>Nw der herr füret Adam in das paradeiß vnd hat daselbst vo[n] der ripp des slaffenden Eua[n] gemacht vnd ime ein gesellein geformt.</p>
<p>Aber er hat sie nit gemacht vo[n] haubt das sie vber den man nit hersthe.</p>
<p>Auch nit vo[n] füß des mans das sie nit verschmeht würd sunder von der seyten zu bewerung eins bands der lieb.</p>
<p>Auch darumb das ein yder im selbs nicht mit adel der stat oder der gepurt sunder mit tugend gnad sameln sol. vnd wie wol der man ausserhalb des paradeiß vn[d] das weib dar in beschaffen ist so ist doch der man der an der vndern stat ward gemacht besser gefunden für Eua die im paradeiß geschaffen ward.</p>
<p>Also hat got der höhst werckman aller ding am sechsten tag d[er] werlt. am .xxv. tag martij nach de[n] geschöpff der thier des ertreichs vnd aller krichende[n] würm vnd der geflügel vo[n] rote[m] erdklos oder lette[n] in dem agker damasceno Ada[m] den erste[n] mensche[n] erschaffen als ein end vnd eine[n] besitzer aller creatur.</p>
<p><a href="#1" name="1-return"><sup>1</sup></a>: c.f. Foresti (<a href="https://books.google.com/books?id=ei9TruMbYCkC&amp;printsec=frontcover">1492</a>, fol. a3r).<br />
<a href="#2" name="2-return"><sup>2</sup></a>: Monasterii Wirimutham-Gyruum (<a href="https://www.loc.gov/item/2021668243">716 AD</a>), Jiménez de Cisneros (<a href="https://doi.org/10.3931/e-rara-46695">1517</a>), Ulrich and Holzhalb (<a href="https://doi.org/10.3931/e-rara-65699">1756</a>), Bagster (<a href="https://books.google.com/books?id=wMUUAAAAQAAJ">1870</a>), Brenton (<a href="https://books.google.com/books?id=emjouQEACAAJ">1971</a>, <a href="https://books.google.com/books?id=xsrYAAAAMAAJ">1986</a>).<br />
<a href="#3" name="3-return"><sup>3</sup></a>: De Seville (<a href="https://books.google.com/books?id=wb8Z_vlSyJwC">1802</a>, p. 285).<br />
<a href="#4" name="4-return"><sup>4</sup></a>: c.f. Jiménez de Cisneros (<a href="https://doi.org/10.3931/e-rara-46695">1517</a>, aijv).<br />
<a href="#5" name="5-return"><sup>5</sup></a>: Tra[n]sla. D. Hiero. &quot;Hec vocabitur 'virago' q[uonia]m de viro su[m]pta est&quot;, s. Jiménez de Cisneros (<a href="https://doi.org/10.3931/e-rara-46695">1517</a>, fol. aiijv); virago, viraginis, a warlike or a heroic woman.<br />
<a href="#6" name="6-return"><sup>6</sup></a>: Genesis 2: 19-23, c.f. Foresti (<a href="https://books.google.com/books?id=ei9TruMbYCkC&amp;printsec=frontcover">1492</a>, fol. a3r), Jiménez de Cisneros (<a href="https://doi.org/10.3931/e-rara-46695">1517</a>, aiij).</p>
<br>
<h2 id="references">References</h2>
<p>Bagster, S. (publ.). (1870). <em>The Septuagint Version of the Old Testament, with an English Translation; and with Various Readings and Critical Notes</em>. London: Samuel Bagster; Sons.
<a href="https://books.google.com/books?id=wMUUAAAAQAAJ">https://books.google.com/books?id=wMUUAAAAQAAJ</a></p>
<p>Brenton, L. C. L. (1971). <em>The Septuagint with Apocryphia: With an English Translation, and with Various Readings and Critical Notes</em>. Peabody, Massachusetts: Hendrickson Publishers. <a href="https://books.google.com/books?id=emjouQEACAAJ">https://books.google.com/books?id=emjouQEACAAJ</a></p>
<p>———. (1986). <em>The Septuagint with Apocrypha: Greek and English. Companion Texts for Old Testament Studies</em>. Peabody, Massachusetts: Hendrickson Publishers. <a href="https://books.google.com/books?id=xsrYAAAAMAAJ">https://books.google.com/books?id=xsrYAAAAMAAJ</a></p>
<p>De Seville, I. (1802). <em>S. Isidori Hispalensis Episcopi Hispaniarum Doctoris Opera Omnia</em>. Edited by Arevalo, F. Romae: Apvd Antonivm Fvlgonivm. <a href="https://books.google.com/books?id=wb8Z_vlSyJwC">https://books.google.com/books?id=wb8Z_vlSyJwC</a></p>
<p>Foresti, G. F. (1492). <em>Supplementum Chronicarum</em>. Novariensis: Bernardinus Rizus. <a href="https://books.google.com/books?id=ei9TruMbYCkC&amp;printsec=frontcover">https://books.google.com/books?id=ei9TruMbYCkC&amp;printsec=frontcover</a></p>
<p>Jiménez de Cisneros, F. (1517). <em>Biblia Polyglotta Complutensis</em>. Complutum: Arnaldo Guillén de Brocar. <a href="https://doi.org/10.3931/e-rara-46695">https://doi.org/10.3931/e-rara-46695</a></p>
<p>Monasterii Wirimutham-Gyruum. (716 AD). <em>Codex Amiatinus / Biblia Sacra / Bibbia Amiatina</em>. Kingdom of Northumbria, England: publisher not identified. <a href="https://www.loc.gov/item/2021668243">https://www.loc.gov/item/2021668243</a></p>
<p>Ulrich, J. C., &amp; Holzhalb, J. R. (1756). <em>Biblia, das ist, die ganze Heilige Schrift Alten und Neuen Testaments, aus den Grundsprachen treulich wol verteutschet</em>. Zürich: bey Conrad Orell und Comp. <a href="https://doi.org/10.3931/e-rara-65699">https://doi.org/10.3931/e-rara-65699</a></p>

<hr WIDTH="75%">
<blockquote ALIGN="CENTER">
<center>
<a href="https://github.com/Schrausser/The_Nuremberg_Chronicle_1493_Transcriptions">
The_Nuremberg_Chronicle_1493_Transcriptions
</a>
<br><font color="#999999"><font size=-1>
<a
href="https://orcid.org/0000-0002-4924-8280">
Dietmar Gerald Schrausser
</a>
<p>02.07.2025</p>
</font></font>
</center>
</blockquote>

</body>
</html> 
