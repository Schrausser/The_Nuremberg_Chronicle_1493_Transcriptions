# Blat VIv

## Das erst alter.[^1]

**D**as erst alter d[er] werlt von Ada[m] bis zu der sintflus hat nach d[er] hebreyschen schrifft .j<sup>m</sup>.vi<sup>c</sup>.lvi. iar. aber nach sag der **.lxx. außleger**[^2] auch **ysidori**[^3] vn[d] anderer d[er] zal her nach in disem buch besti[m]bt ist hat es gehabt .ij<sup>m</sup>.ij<sup>c</sup>.xlij. iar.

**D**Ie höhst gůthait wolt ir gut auch andern mittaile[n] daru[m]b beschuff sie ein vernünftige creatur die das höhst gut verstünd. versteende liebhet. lieb habende beseße vnd besitzende selig wer. 

Aber got machet den ersten menschen vnd formet seinen leib durch dienst der engel vo[n] lethen der erden in dem agker damasceno. vnd eingeystet in sein angesicht die geystung des lebens das ist.[^4]

Er beschuff ein sel. die er dem gemachte[n] leib vereinigt. vnd d[er] mensch ist gemaht zu der pildnus gottes in naturlichen dingen vnd zu seiner gleichnuß in gnadenreichen dingen den dan[n] got der herr mit wunderperlicher gnad durchgossen hat.

**A**Ls nw die geselte[n] creatur der erde[n] vnd das geflügl geformirt vnd zu ada[m] gefürt warden die zesehen da den[n] adam nit gefunde[n] ward ein helfer im gleich da sendet der herr eine[n] schlaff in adam. vnd nam aine auß seinen rippe[n]: erfüllet fleisch für sie vnd machet die zu eine[m] weib die ada[m] sahe vnd sprach. diss pain ist nun vo[n] meine[n] gepainen. dise wirt genant Issa[^5]: das souil ist als ein weib dan sie ist vo[n] eine[m] ma[n] genome[n].[^6]

Nw der herr füret Adam in das paradeiß vnd hat daselbst vo[n] der ripp des slaffenden Eua[n] gemacht vnd ime ein gesellein geformt. 

Aber er hat sie nit gemacht vo[n] haubt das sie vber den man nit hersthe.

Auch nit vo[n] füß des mans das sie nit verschmeht würd sunder von der seyten zu bewerung eins bands der lieb. 

Auch darumb das ein yder im selbs nicht mit adel der stat oder der gepurt sunder mit tugend gnad sameln sol. vnd wie wol der man ausserhalb des paradeiß vn[d] das weib dar in beschaffen ist so ist doch der man der an der vndern stat ward gemacht besser gefunden für Eua die im paradeiß geschaffen ward. 

Also hat got der höhst werckman aller ding am sechsten tag d[er] werlt. am .xxv. tag martij nach de[n] geschöpff der thier des ertreichs vnd aller krichende[n] würm vnd der geflügel vo[n] rote[m] erdklos oder lette[n] in dem agker damasceno Ada[m] den erste[n] mensche[n] erschaffen als ein end vnd eine[n] besitzer aller creatur.

[^1]: c.f. Foresti (1490, fol. a3r).  
[^2]: Monasterii Wirimutham-Gyruum (716 AD), Jiménez de Cisneros (1517), Ulrich & Holzhalb (1756), Bagster (1870), Brenton (1971, 1986).  
[^3]: De Seville (1802, p. 285).  
[^4]: c.f. Jiménez de Cisneros (1517, aijv).  
[^5]: Tra[n]sla. D. Hiero. "Hec vocabitur 'virago' q[uonia]m de viro su[m]pta est", s. Jiménez de Cisneros (1517, fol. aiijv); virago, viraginis, a warlike or a heroic woman.  
[^6]: Genesis 2: 19-23, c.f. Foresti (1490, fol. a3r), Jiménez de Cisneros (1517, aiij).  


## References

Bagster, S. (publ.). (1870). *The Septuagint Version of the Old Testament, with an English Translation; and with Various Readings and Critical Notes*. London: Samuel Bagster; Sons.
https://books.google.com/books?id=wMUUAAAAQAAJ.

Brenton, L. C. L. (1971). *The Septuagint with Apocryphia: With an English Translation, and with Various Readings and Critical Notes*. Peabody, Massachusetts: Hendrickson Publishers. https://books.google.com/books?id=emjouQEACAAJ.

———. (1986). *The Septuagint with Apocrypha: Greek and English. Companion Texts for Old Testament Studies*. Peabody, Massachusetts: Hendrickson Publishers. https://books.google.com/books?id=xsrYAAAAMAAJ.

De Seville, I. (1802). *S. Isidori Hispalensis Episcopi Hispaniarum Doctoris Opera Omnia*. Edited by Arevalo, F. Romae: Apvd Antonivm Fvlgonivm. https://books.google.com/books?id=wb8Z_vlSyJwC.

Foresti, G. F. (1492). *Supplementum Chronicarum*. Novariensis: Bernardinus Rizus. https://books.google.com/books?id=ei9TruMbYCkC&printsec=frontcover.

Jiménez de Cisneros, F. (1517). *Biblia Polyglotta Complutensis*. Complutum: Arnaldo Guillén de Brocar. https://doi.org/10.3931/e-rara-46695.

Monasterii Wirimutham-Gyruum. (716 AD). *Codex Amiatinus / Biblia Sacra / Bibbia Amiatina*. Kingdom of Northumbria, England: publisher not identified. https://www.loc.gov/item/2021668243.

Ulrich, J. C., & Holzhalb, J. R. (1756). *Biblia, das ist, die ganze Heilige Schrift Alten und Neuen Testaments, aus den Grundsprachen treulich wol verteutschet*. Zürich: bey Conrad Orell und Comp. https://doi.org/10.3931/e-rara-65699.
