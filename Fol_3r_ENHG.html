<html> 
<head>
<meta charset="utf-8">
<meta name="viewport" content="width=device-width, initial-scale=1.0">
<meta name="Author" content="Dietmar Gerald Schrausser">

<title>
The_Nuremberg_Chronicle_1493_Transcription/Fol_3r_ENHG
</title>

</head> 
<body style="font-family:helvetica;font-size:85%;background-color:#efebe9;color:#5d4037">

<style>
a {color: #78909c; }
a:visited {color: #78909c;}
</style>

<h1 id="blat-iiir">Blat IIIr</h1>
<h2 id="vom-werck-des-andern-tags1">Vom werck des andern tags<a href="#1" name="1-return"><sup>1</sup></a></h2>
<p><em><strong>A</strong>m[m] andern tag sprach got.
Es werde das firmament in de[n] mittel d[er] wasser: vn[d] taile die wasser vo[n] wassern vn[d] er hies das frimament de[n] himel</em>.<a href="#2" name="2-return"><sup>2</sup></a></p>
<p>Got hat das firmament gescheibelt. beweglich. andere empfintliche dig begreiffende gemacht. vn[d] aus zesammen geru[n]ne[n] wassern in gestalt des cristals befestigt. vn[d] dar inn das angeheft gestirne.</p>
<p>Nw wird die spera des himels mit de[n] dar inn angehefften gestirne in zwaie[n] axen (der eine die mitternachtlich vn[d] die ander die mittaglich haißt( vo[m] auffgang in de[n] nidergang mit sölcher schnellikeit umbgeweltzt. das sye die werlt zerpreche wo die planeten mit ire[n] gege[n]lawff sie nit verhinderte[n]. vn[d] d[er] werckmeister d[er] werlt hat die natur des himels mit wassern gemessigt das sie mit d[er] hitz des obern feürs die undern eleme[n]t nit anzündete.</p>
<p>Etlich lerer nit allein auß den unsern sunder auch auß den hebreyschen vn[d] andern haben geglawbt das uber die speras d[er] sibe[n] planete[n]. vn[d] uber die achte[n] spera[m]. die sie die unirrende[n] nenne[n]. vn[d] auch uber die newnten speram. die mit vernunft vn[d] nit mit entpfindung erraicht werde[n]. vn[d] die erst undter den beweglichen leiplichen dingen ist noch d[er] zehend unbeweglich bleibend vn[d] gerüig himel sey. in massen dem <strong>Isaac d[er] weise</strong><a href="#3" name="3-return"><sup>3</sup></a> einer aus d[er] bemelte[n] lerrern helt. das sölcher zehend himel von <strong>Ezechiele</strong><a href="#4" name="4-return"><sup>4</sup></a> durch den zaphir in gleichnus eines throns bezeichend sey.</p>
<p>Also das die farb des zaphirs den glantz des liechts vnd die gleichnus des throns die unbeweglichkeit bedewtten solt.</p>
<p>Aber widerzekomen auff den moysen. der das wasser von wassern teilet so ist dreyerlay teylung der leyplichen ding under de[m] mo[n]d.</p>
<p>Etlich sind ob d[er] mitteln gege[n]t des lufts. als d[er] oberst teil desselbe[n] elements. vn[d] das allerlewterst feüers. vn[d] das selbst lawtere unvermischte vnd rechte element.</p>
<p>So sind ettliche under der mitteln fürscheinenden stat des lufts. als bey uns. da dan[n] kein lawters element ist. sunder alle element vo[n] faystikeit wege[n] des werltlichen leibs gemischt sind. dazwischen ist ein gegend des lufts auch das firmament genannt. dar inn regen. schne. plitzen. tornersleg. cometen vnd der gleichen erscheiynen. darümb gar recht underschaydet diss firmament. nit allain d[er] gelegenheit sunder auch der aygenschafft halben d[er] natur die obern eleme[n]t vo[n] den undern. als die wasser vo[n] de[n] wassern. darob sind die eleme[n]t pür vnd lawter. aber darunder in volkomner vermischu[n]g vo[n] eleme[n]tischer slechtigkeit obgesünderet. vn[d] er hat das firmament himel geheissen. dan[n] der bedeckt alle empfintliche vnd unsichtpere ding.</p>
<p><a href="#1" name="1-return"><sup>1</sup></a>: c.f. Foresti (<a href="https://books.google.com/books?id=ei9TruMbYCkC&amp;printsec=frontcover">1492</a>, fol. a2v).<br />
<a href="#2" name="2-return"><sup>2</sup></a>: Genesis 1:6-8, s. Jiménez de Cisneros (<a href="">1517</a>, fol. ar).<br />
<a href="#3" name="3-return"><sup>3</sup></a>: s. Idel (<a href="http://www.jstor.org/stable/751003">1977</a>, p. 291).<br />
<a href="#4" name="4-return"><sup>4</sup></a>: c.f. Ezekiel 1:4 and 1:26-28, s. Jiménez de Cisneros (<a href="https://doi.org/10.3931/e-rara-46695">1517</a>, fol. vijr ff.), c.f. Berry (<a href="http://www.jstor.org/stable/3259859">1939</a>), also Silverman (<a href="https://doi.org/10.1016/j.asr.2005.03.158">2006</a>), Bergren (<a href="http://www.jstor.org/stable/44505333">2017</a>).</p>
<br>
<h2 id="references">References</h2>
<p>Bergren, T. (2017). Plato’s &quot;Myth of Er&quot; and Ezekiel’s &quot;Throne Vision&quot;: A Common Paradigm? <em>Numen, 64</em>(2/3), 153–82. <a href="http://www.jstor.org/stable/44505333">http://www.jstor.org/stable/44505333</a></p>
<p>Berry, G. R. (1939). The Composition of the Book of Ezekiel. <em>Journal of Biblical Literature, 58</em>(2), 163–75.<a href="http://www.jstor.org/stable/3259859">http://www.jstor.org/stable/3259859</a></p>
<p>Foresti, G. F. (1492). <em>Supplementum Chronicarum</em>. Novariensis: Bernardinus Rizus. <a href="https://books.google.com/books?id=ei9TruMbYCkC&amp;printsec=frontcover">https://books.google.com/books?id=ei9TruMbYCkC&amp;printsec=frontcover</a></p>
<p>Idel, M. (1977). The Throne and the Seven-Branched Candlestick: Pico Della Mirandola’s Hebrew Source. <em>Journal of the Warburg and Courtauld Institutes, 40</em>, 290–92. <a href="http://www.jstor.org/stable/751003">http://www.jstor.org/stable/751003</a></p>
<p>Jiménez de Cisneros, F. (1517). <em>Biblia Polyglotta Complutensis</em>. Complutum: Arnaldo Guillén de Brocar. <a href="https://doi.org/10.3931/e-rara-46695">https://doi.org/10.3931/e-rara-46695</a></p>
<p>Silverman, S. M. (2006). Low Latitude Auroras Prior to 1200 c.e. And Ezekiel’s Vision. <em>Advances in Space Research, 38</em>(2), 200–8. <a href="https://doi.org/10.1016/j.asr.2005.03.158">https://doi.org/10.1016/j.asr.2005.03.158</a></p>

<hr WIDTH="75%">
<blockquote ALIGN="CENTER">
<center>
<a href="https://github.com/Schrausser/The_Nuremberg_Chronicle_1493_Transcriptions">
The_Nuremberg_Chronicle_1493_Transcriptions
</a>
<br><font color="#999999"><font size=-1>
<a
href="https://orcid.org/0000-0002-4924-8280">
Dietmar Gerald Schrausser
</a>
<p>02.07.2025</p>
</font></font>
</center>
</blockquote>


</body>
</html> 
