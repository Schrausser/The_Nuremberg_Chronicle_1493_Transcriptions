<html> 
<head>
<meta charset="utf-8">
<meta name="viewport" content="width=device-width, initial-scale=1.0">
<meta name="Author" content="Dietmar Gerald Schrausser">

<title>
The_Nuremberg_Chronicle_1493_Transcription/Fol_3v_Lat
</title>

</head> 
<body style="font-family:helvetica;font-size:85%;background-color:#efebe9;color:#5d4037">

<style>
a {color: #78909c; }
a:visited {color: #78909c;}
</style>

<h1 id="folium-iiiv">Foliu[m] IIIv</h1>
<h2 id="de-opera-tercie-diei1">De opera tercie diei.<a href="#1" name="1-return"><sup>1</sup></a></h2>
<p><em><strong>T</strong>Ercio die deus aquas sub firmamento in locum vnum co[n]gregauit [et] appareat arida: vocauitq[ue] aridam terram.
Congretat[i]ones vero aquarum maria appellauit.
Videns q[uia] bonum esset: ait germinet terra herbam virentem: [et] semen facientem: [et] lignum pomiferum facientem fructum iuxta gen[us] suum</em>.<a href="#2" name="2-return"><sup>2</sup></a></p>
<p>Post firmamentum de elementorum integritate: [et] positura: [et] ordine: nos breuiter admonet per collectionem aquarum ad locum vnum: [et] prescriptas mari leges ne terram obruat.</p>
<p>Si igitur que inuisibilis olim fuerat terra: futurum est vt sub
conspectum veniat: necesse est aquas que sub celo sunt id est sub media aeris regione congregari ad locum unum id est ad co[m]munem mixtionis colluuiem confluentes: certis legibus tamen: quasi littoribus prescriptam in vnum locum: tanq[uam] in matricem coalescere.</p>
<p>Neq[ue] enim illud ita est verum: vt nusqua[m] distinctis disclusisq[ue] in locis aque inuenuantur Cum indicum mare ab hircano: hircanum ab adriatico: adriacum ab Euxino.<a href="#3" name="3-return"><sup>3</sup></a></p>
<p>Innumera preterea fluuiorum: fontium lacuumq[ue] flue[n]ta longissima locorum inuicem intercapedine dispescantur.</p>
<p>Sed ideo ad locum vnum congregate aque dicu[n]tur.</p>
<p>Qiua particulares [hoc est]<a href="#4" name="4-return"><sup>4</sup></a> atq[ue] diuise aquarum collectiones vel marine vel fluuiatiles: omnes vt inquit <strong>Salomon</strong><a href="#5" name="5-return"><sup>5</sup></a> ad primarium mare tendentes: in vnum occeani locum vniu[n]tur [et] coeunt.</p>
<p>Terra autem cum maris vndis obruitur: nec vtilis nobis: nec vsibilis item est: sed tunc [et] animalium [et] nostris vsibus idonea: cum ab eo secedens mari magis magisq[ue] sub aspectum venit: tu[n]c fertilis: tunc fecunda.</p>
<p>Q[uo]d hic a Moyse apertissime demonstratur.</p>
<p>Cum eam simul atq[ue] apparet: [et] herbarum [et] fruticum et arborum parentem facit.</p>
<p>Recte post illam aquarum congregationem inducit statim viridem [et] florescentem.</p>
<p>In medio autem mundi tanq[uam] centrum posuit: venis metallorum videlicet auro: arge[n]to: ere: cupro: stanno: plumbo: ferro (quod omnia domat) dotauit: cunctis quoq[ue] herbarum generibus summa oblectatione in viridi maturitate illico vestiuit.</p>
<p>Herbeq[ue] semina: arbores fructus suauissimos produxerunt.</p>
<p>Feru[n]t quoq[ue] eodem die paradisum ab eo factum id est ortum fecundissimum [et] amenissimu[m]: omni genere ligni arborumq[ue].</p>
<p>Quem omni amenitate fontium: [et] terre virentium: lignorumq[ue] fructum vberrimu[m] producentium conseruit.</p>
<p><a href="#1" name="1-return"><sup>1</sup></a>: c.f. Foresti (<a href="https://books.google.com/books?id=ei9TruMbYCkC&amp;printsec=frontcover">1492</a>, fol. a2v).<br />
<a href="#2" name="2-return"><sup>2</sup></a>: Genesis 1:9-13, s. Jiménez de Cisneros (<a href="https://doi.org/10.3931/e-rara-46695">1517</a>, fol. ar).<br />
<a href="#3" name="3-return"><sup>3</sup></a>: Indian Ocean (Indicum Mare); Caspian Sea (Hyrcanian Ocean); Adriatic Sea, Ionian Sea (Mare Adriaticum); Black Sea (Póntos Áxeinos), c.f. Mela (<a href="https://catalog.lindahall.org/discovery/delivery/01LINDAHALL_INST:LHL/12104028240005961">1477</a>, fol. aiir, gir), Ptolemæus (<a href="https://doi.org/10.3931/e-rara-102078">1482</a>, fol. 88 ff.).<br />
<a href="#4" name="4-return"><sup>4</sup></a>: Cappelli (<a href="https://archive.org/details/LexiconAbbreviaturarum">1928</a>, p. 159).<br />
<a href="#5" name="5-return"><sup>5</sup></a>: Gregg (<a href="https://archive.org/details/wisdomofsolomon00greg/">1909</a>).</p>
<br>
<h2 id="references">References</h2>
<p>Cappelli, A. (1928). <em>Lexicon Abbreviaturarum: Wörterbuch lateinischer und italienscher Abkürzungen</em>. 2nd ed. Leipzig: Verlagsbuchhandlung von J. J. Weber. <a href="https://archive.org/details/LexiconAbbreviaturarum">https://archive.org/details/LexiconAbbreviaturarum</a></p>
<p>Foresti, G. F. (1492). <em>Supplementum Chronicarum</em>. Novariensis: Bernardinus Rizus. <a href="https://books.google.com/books?id=ei9TruMbYCkC&amp;printsec=frontcover">https://books.google.com/books?id=ei9TruMbYCkC&amp;printsec=frontcover</a></p>
<p>Gregg, J. A. F. (1909). <em>The Wisdom of Solomon</em>. Cambridge: at the University Press. <a href="">https://archive.org/details/wisdomofsolomon00greg/</a></p>
<p>Jiménez de Cisneros, F. (1517). <em>Biblia Polyglotta Complutensis</em>. Complutum: Arnaldo Guillén de Brocar. <a href="https://doi.org/10.3931/e-rara-46695">https://doi.org/10.3931/e-rara-46695</a></p>
<p>Mela, P. (1477). <em>[O]rbis situm dicere aggredior impeditu[m] opus &amp; facundiae minime capax</em>. Venetiis: Printer of Pomponius Mela. <a href="https://catalog.lindahall.org/discovery/delivery/01LINDAHALL_INST:LHL/12104028240005961">https://catalog.lindahall.org/discovery/delivery/01LINDAHALL_INST:LHL/12104028240005961</a></p>
<p>Ptolemæus, C. (1482). <em>Cosmographia</em>. Ulm: Lienhart Holle. <a href="https://doi.org/10.3931/e-rara-102078">https://doi.org/10.3931/e-rara-102078</a></p>

<hr WIDTH="75%">
<blockquote ALIGN="CENTER">
<center>
<a href="https://github.com/Schrausser/The_Nuremberg_Chronicle_1493_Transcriptions">
The_Nuremberg_Chronicle_1493_Transcriptions
</a>
<br><font color="#999999"><font size=-1>
<a
href="https://orcid.org/0000-0002-4924-8280">
Dietmar Gerald Schrausser
</a>
<p>02.07.2025</p>
</font></font>
</center>
</blockquote>

</body>
</html>
