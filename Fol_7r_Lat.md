# Folium VIIr

### Etas prima mundi[^1]

**C**Unq[ue] suggerente diabolo in forma serpentis p[ro]thopare[n]tes mandatum dei tra[n]sgressi fuissent: maledixit eis deus: *et ait serpenti.
Maledictus eris inter omnia anima[n]tia [et] bestias terre: super pectus tuum gradieris: et terram comedes cunctis diebus vite tue.
Mulieri quoq[ue[ dixit.
M[u]ltiplicabo eru[i]nas tuas: [et] co[n]ceptus tuos: in dolore paries filios [et] s[u]b viri potestate eris: [et] ip[s]e domi[n]abitur tibi.
Ade v[er]o dixit
Maledicta terra in opere tue i[n] laboribus comedes ex ea: spinas [et] tribulos germinabit tibi: in sudorevultus tui vesceris pane tuo: donec reuertaris in terram de qua sumptus es.
Et cu[m] feciss[et] eis deus tunicas pelliceas eiecit eos de paradiso collocans ante illum cherubin cum flammeo gladio: vt viam ligni vite custodiat*.[^2]

**A**Dam primus homo formatus de limo terre triginta annoru[m] apparens imposito nomine Eua vxori sue.

Cum de fructu ligni vetiti oblato ab vxore sua comedissset: eiecti sunt de paradiso voluptat[is]: in terram maledictionis vt iuxta imprecationem domini dei.

Ada[m] in sudore vultus sui operaretur terram: et pane suo vesceretur.

Eua quoq[ue] in eru[i]nis viueret filios quoq[ue] pareret in dolore. quam imcomp[ar]abili splendore decorauit. ea[m] felicitatis sui inuid[us] hostis decepit: cu[m] leuitate feminea fructus arboris temerario ausu degustauit: et viru[m] suu[m] in sente[n]tiam suam traxit.

Deinde peri[z]omatibus[^3] folioru[m] susceptis ex delitia[rum] orto in agro ebron vna cum viro pulsa exul venit

Tandem cum partus dolores sepius exp[er]ta fuisset cum laboribus in senu[m] et tandem in mortem sibi a domino predicta[m] deuenit.

[^1]: c.f. Foresti (1492, fol. a3v).  
[^2]: Genesis 2:14-24, s. Jiménez de Cisneros (1517, fol. aiiij).   
[^3]: c.f. Jiménez de Cisneros (1517, fol. aiiijv).  

## References

Foresti, G. F. (1492). *Supplementum Chronicarum*. Novariensis: Bernardinus Rizus. https://books.google.com/books?id=ei9TruMbYCkC&printsec=frontcover.

Jiménez de Cisneros, F. (1517). *Biblia Polyglotta Complutensis*. Complutum: Arnaldo Guillén de Brocar. https://doi.org/10.3931/e-rara-46695.
