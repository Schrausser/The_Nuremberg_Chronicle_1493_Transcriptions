<html> 
<head>
<meta charset="utf-8">
<meta name="viewport" content="width=device-width, initial-scale=1.0">
<meta name="Author" content="Dietmar Gerald Schrausser">
<title>
The_Nuremberg_Chronicle_1493_Transcription/Fol_5r_ENHG
</title>

</head> 
<body style="font-family:helvetica;font-size:85%;background-color:#efebe9;color:#5d4037">

<style>
a {color: #78909c; }
a:visited {color: #78909c;}
</style>

<h1 id="blat-vr">Blat Vr</h1>
<h2 id="vom-werck-des-sechten-tags1">Vom werck des sechten tags<a href="#1" name="1-return"><sup>1</sup></a></h2>
<p><em><strong>A</strong>m[m] sechsten tag sprach got die erde soll bringen ein lebe[n]dige sele. die thier vnd die kriechende[n] vnd die wilde[n] thier d[er] erden nach irer gestalt. vn[d] got sahe das es gůt was vnd sprach. mache[n] wir eine[n] me[n]sche[n] zu unser pildnus vnd gleichnus vn[d] er sol vorsein de[n] vische[n] des meeres vn[d] de[m] geflügel des himels vn[d] den thiern aller erde[n]. vn[d] got hat beschaffe[n] den me[n]sche[n] zü seiner d[er] pildnus vnd gleichnus</em>.<a href="#2" name="2-return"><sup>2</sup></a></p>
<p>Als nw got die obern teil der werlt geziert hat do zieret er zu letzt am sechte[n] tag die erde[n] mit de[n] geschlechte[n] der thier.</p>
<p>Under de[n] thiern der erde[n] bedenckt Moyses dreier. als iohthier kriechende vnd wildthier. da bey er uns dreyerley unterschied der unvernüftigen thier in gemain zeerkenen gibt. da[n] diss sind wildthier die in volko[m]ner fantasey vn[d] einpildnus wesende die mitteln stat under de[n] unfernüftigen thieren halte[n] vn[d] könne[n] doch vo[n] die mensche[n] nit gezamet noch pe[n]dig gemacht werde[n].</p>
<p>So sind kriechende thier die unvulkomene fa[n]tasey vnd einpildnus. als die mitteln zwische[n] de[n] vieh vn[d] pfla[n]tze[n] habe[n].</p>
<p>Es sind auch iohthier die doch wiewol sie der vernuft ma[n]geln me[n]schlicher zucht etlicher maß fahig sind. vn[d] scheine[n] etwas d[er] vernuft teilheftig zesein schir ein mittele art oder aige[n]schafft zwische[n] dem vihe vn[d] de[m] me[n]schen habe[n]de.</p>
<p>Nw hat got geschafft das grosse vnd kleinere thier ma[n]cherlei geschlechtz ungleicher form werde[n] sollte[n]. vn[d] sind yder thier worde[n] bede me[n]dlein vnd freülein. auß welcher besamung der lufft vnd die erde vn[d] das meer erfültt worde[n] sind. vn[d] got hat ine alle[n] vo[n] geschlecht zu geschlecht naru[n]g vo[n] d[er] erden gebe[n]. das sie de[m] me[n]sche[n] zu nutz vn[d] geprauch. als etlich zu speysung. vn[d] ettlich zebeklaidung gedine[n] möchte[n]. vn[d] die die grösserer sterck vn[d] krefft were[n] zur erpawung des erdreichs helfen sollten.</p>
<p>Bisher ist vo[n] dreyen. als der uberhimlische[n]. himlischen vnd underhimlischen werlte[n] beschreibung beschehen.
Nw hinfür ist von de[n] mensche[n] als d[er] vierde[n] werlt zemercke[n]. do got alle ding mit wu[n]derperlicher beschreybung verordent vn[d] ime fürgenomen het ein ewigs reich zemachen vn[d] unzalich sele[n] zeschöpffen. die untödlickeit zegeben. do machet er ein empfintliche vnd verstentliche gleichnus. das ist zu form oder gestalt seiner pildnus. d[er] niehtz volku[m]ners sein mag. vnd formet de[n] mensche[n] aus lette[n] oder kloße der erde[n]. nach d[er] er also gene[n]t ist.</p>
<p>Got d[er] macher aller ding hat gemacht de[n] mensche[n] von dez doch <strong>Cicero</strong> wie wol aller himlischer schrifft unwisse[n]. das das die propheten sagen geschrieben hat.<a href="#3" name="3-return"><sup>3</sup></a> <em>diss thier das wir eine[n] mensche[n] ne[n]ne[n]. fürsichtig. behend. vilfeltig scharpff gedechtig vol vernunfft vnd radts in clarer art vn[d] aige[n]schafft gepore[n] sein vo[n] de[m] hohste[n] got allein. dan[n] er ist aus allen geslechten vnd naturen der geseleten geschöpff. teylheftig der vernunfft vn[d] gedenckung. d[er] die andern gechöpff alle mangeln</em>.</p>
<p>Nw ist offt bei den künge[n] vn[d] fürste[n] die gewonheit so sie ein gros mechtig vn[d] edele stat pawe[n] vn[d] volbracht habe[n] das sie alßden[n] ir pild enmitte[n] in d[er] stat allermenigliche[n] zesehe[n] vn[d] anzeschawe[n] auffrichte[n].
Also hat auch got d[er] fürst aller ding getan. der nach de[n] ga[n]tze[n] auffgerichte[n] paw d[er] werlt de[n] me[n]sche[n] als de[n] letzte[n] aller ding in den mittel d[er] selbe[n] hat gesetzt vnd geformt zu seiner pildnus vn[d] gleichnus. also das mit <strong>mercurio</strong> wol gesproche[n] werden mag.<a href="#4" name="4-return"><sup>4</sup></a></p>
<p><em>O asclepi wie ein groß wu[n]derwerk ist der me[n]sch. diss sunderliche[n] name[n]s mag sich die me[n]schliche art wol beröme[n]: aus de[m] geschehe[n] ist: das sich nima[n]t ime zedine[n] verdrissen lassen soll. dan[n] ime sind erd vn[d] element vn[d] die unvernuftige[n] thier willig vnd dinstbar. ime treibt d[er] himel ritterschafft.
Ime spreche[n] die englische[n] gaist das hail. sich sol auch nyma[n]d verwu[n]dern das der vo[n] alle[n] dinge[n] geliebt wirt. in dem alle ding etwas des irn. ia auch sich gantz vnd alles das ir erkennen</em>.</p>
<p><a href="#1" name="1-return"><sup>1</sup></a>: c.f. Foresti (<a href="https://books.google.com/books?id=ei9TruMbYCkC&amp;printsec=frontcover">1492</a>, fol. a2v).<br />
<a href="#2" name="2-return"><sup>2</sup></a>: Genesis 1:24-27, s. Jiménez de Cisneros (<a href="https://doi.org/10.3931/e-rara-46695">1517</a>, fol. av-aijr).<br />
<a href="#3" name="3-return"><sup>3</sup></a>: Cicero and Cicero (<a href="https://doi.org/10.3931/e-rara-89116">1496</a>, p. aaiii), c.f. Keyes (<a href="https://archive.org/details/cicero-in-28-volumes.-vol.-16-loeb-213/">1970</a>, p. 321).<br />
<a href="#4" name="4-return"><sup>4</sup></a>: Mirandola and Mirandola (<a href="https://doi.org/10.3931/e-rara-61217">1601</a>, p. 207), Mirandola (<a href="https://books.google.com/books?id=kwqKDwAAQBAJ">1990</a>, <a href="https://books.google.co.in/books?id=ttWhxemy4NAC">1994</a>), c.f. O’Malley (<a href="https://books.google.com/books?id=vTd7EAAAQBAJ">2022</a>, p. 426).</p>
<br>
<h2 id="references">References</h2>
<p>Cicero, M. T., &amp; Cicero, Q. (1496). <em>M.T. Ciceronis de Natura Deorum Libri Tres</em> ... Impræssum Venetiis: per Symonem Papiensem dictum Biuilaqua. <a href="https://doi.org/10.3931/e-rara-89116">https://doi.org/10.3931/e-rara-89116</a></p>
<p>Foresti, G. F. (1492). <em>Supplementum Chronicarum</em>. Novariensis: Bernardinus Rizus. <a href="https://books.google.com/books?id=ei9TruMbYCkC&amp;printsec=frontcover">https://books.google.com/books?id=ei9TruMbYCkC&amp;printsec=frontcover</a></p>
<p>Jiménez de Cisneros, F. (1517). <em>Biblia Polyglotta Complutensis</em>. Complutum: Arnaldo Guillén de Brocar. <a href="https://doi.org/10.3931/e-rara-46695">https://doi.org/10.3931/e-rara-46695</a></p>
<p>Keyes, C. W., ed. (1970). <em>Cicero in Twenty Eight Volumes</em>. Vol. 16: De re publica. De legibus [Loeb 213]. London: William Heinemann LTD. <a href="https://archive.org/details/cicero-in-28-volumes.-vol.-16-loeb-213/">https://archive.org/details/cicero-in-28-volumes.-vol.-16-loeb-213/</a></p>
<p>Mirandola, G. (1990). <em>Über die Würde des Menschen: Zweisprachige Ausgabe</em>. Edited by Buck, A., Baumgarten, N. Philosophische Bibliothek. Hamburg: Felix Meiner Verlag. <a href="https://books.google.com/books?id=kwqKDwAAQBAJ">https://books.google.com/books?id=kwqKDwAAQBAJ</a></p>
<p>———. (1994). <em>Oratio de Hominis Dignitate</em>. Edited by Garin, E. Collezione Filo Di Perle. Pordenone: Studio Tesi. <a href="https://books.google.co.in/books?id=ttWhxemy4NAC">https://books.google.co.in/books?id=ttWhxemy4NAC</a></p>
<p>Mirandola, G., & Mirandola, G. F. (1601). <em>Ioannis Pici, Mirandulae Concordiaeque comitis, theologorum &amp; philosophorum, sine controversia, principis viri, sive linguarum, sive rerum, &amp; humanarum, &amp; divinarum cognitionem spectes, doctrina &amp; ingenio admirando: Item, tomo secundo Ioannis Francisci Pici Principis, ex eadem illustri prosapia oriundi ... opera quae extant omnia: non tam literatis viris utilia, quam necessaria, in unum corpus redacta: quorum Elenchi post vitam authoris habentur : accesserunt etiam rerum &amp; verborum memorabilium, atque scriptorum, quorum sententiae &amp; opiniones quacunque de re allegantur &amp; citantur, duo indices locupletissimi</em>. Editio ultima, superioribus multo correctior &amp; locupletior. Basileae: per Sebastianum Henricpetri. <a href="https://doi.org/10.3931/e-rara-61217">https://doi.org/10.3931/e-rara-61217</a></p>
<p>O’Malley, J. W. (2022). The Dignity of Men. In <em>The Pursuit of Holiness in Late Medieval and Renaissance Religion: Papers from the University of Michigan Conference [20, 21 and 22 April 1972]</em>, edited by Oberman, H. A., Trinkaus, C. E. Studies in Medieval and Reformation Traditions. Leiden: Brill. <a href="https://books.google.com/books?id=vTd7EAAAQBAJ">https://books.google.com/books?id=vTd7EAAAQBAJ</a></p>

<hr WIDTH="75%">
<blockquote ALIGN="CENTER">
<center>
<a href="https://github.com/Schrausser/The_Nuremberg_Chronicle_1493_Transcriptions">
The_Nuremberg_Chronicle_1493_Transcriptions
</a>
<br><font color="#999999"><font size=-1>
<a
href="https://orcid.org/0000-0002-4924-8280">
Dietmar Gerald Schrausser
</a>
<p>19.02.2026</p>
</font></font>
</center>
</blockquote>

</body>
</html>